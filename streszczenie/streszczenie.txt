Praca przedstawia dwa nowoczesne testy sprawdzające jakość generatorów liczb pseudolosowych (GLP). Od metod tradycyjnych odróżnia je traktowanie wyjścia GLP jako strumienia binarnych danych, a nie jako ciągu liczb. Dzięki temu ciąg otrzymany z GLP może być postrzegany jako realizacja błądzenia przypadkowego. Ideą testów jest sprawdzenie czy wyjście GLP ma cechy wynikające z własności błądzenia przypadkowego. Y. Wang i T. Nicol zauważyli, że można wykorzystać do tego prawo iterowanego logarytmu. W pracy zaprezentowano ich metodę oraz zaproponowano podobny test, ale oparty na prawie arcusa sinusa.

W pierwszych dwóch częściach przytoczono definicje i twierdzenia kluczowe dla pracy.
Przedstawiono też kilka rodzajów GLP i popularnych sposobów ich testowania.

Część trzecia zawiera opis nowych metod. Ogólnie mówiąc, polegają one na obliczaniu pewnych charekterystyk ciągów bitów otrzymanych z GLP. W przypadku testu iterowanego logarytmu obliczana charakterystyka mówi o wielkości odchyleń błądzenia przypadkowego od zera, zaś w przypadku testu arcusa sinusa jest to frakcja czasu, podczas której jedynki dominowały nad zerami w rozważanej sekwencji. Obliczając tę charkterystykę dla wielu ciągów otrzymuje się jej empiryczny rozkład. Natomiast z twierdzeń rachunku prawdopodobieństwa znany jest jej rozkład teoretyczny. Używając testu chi-kwadrat możliwe jest rozstrzygnięcie zgodności obu rozkładów. Alternatywnie można zastosować znane funkcje odległości rozkładów, takie jak total variation distance lub separation distance. Jeśli wartość statystyki testowej lub odległość rozkładów jest duża, to można stwierdzić, że generator jest wadliwy.

Ostatnia część dotyczny implementacji testów i ich wyników. Projektowa część pracy została wykonana w języku Julia. Omówiono architekturę programu i pokazano jak użyć wykonanego narzędzia do przetestowania dowolnego GLP. Zebrano również wyniki testów na kilku powszechnie używanych generatorach.









Do zaprojektowania testów niezbędny jest aparat matematyczny, który zaprezentowano w pierwszej części pracy. Przypomniano definicję błądzenia przypadkowego oraz przytoczono prawa iterowanego logarytmu i arcusa sinusa. Kolejna część zawiera formalną definicję GLP i kilka przykładów generatorów. Omówiono w jaki sposób otrzymać z nich strumień bitów. Przedstawiono również 

